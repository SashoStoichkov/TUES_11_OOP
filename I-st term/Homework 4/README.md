Електронен магазин
==================
Да се напише програма за електронен магазин.

Потребители
-----------
В магазина има потребители, които се характеризират с:
  * идентификационен номер
  * потребителско име
  * парола

Доставчици
----------
Всеки артикул се доставя от определен доставчик. Доставчиците се характеризират
с име.

Артикули
--------
В магазина има и артикули. Те са разделени в две категории - "Техника" и
"Облекло".

Всички артикули се характеризират с:
  * име
  * цена
  * наличност
  * доставчик
  * време за доставка (дни)

Артикулите от категория "Техника" се характеризират с:
  * тип - "Бяла техника", "Черна техника" или "Kонсуматив"
  * години гаранция
  * тегло (килограми)

Артикулите от категория "Обелко" се характеризират с:
  * цвят
  * размер
  * материя

Поръчки
-------
Всеки потребител може да направи поръчка. В поръчката се съдържа информация за:
  * идентификационен номер на поръчката
  * потребителя, направил поръчката
  * всички артикули, които са поръчани от даден потребител
  * поръчаното количество за всеки артикул
  * статус на поръчката - "Нова", "Приета от магазина" или "Изпратена"

В поръчката могат да се добавят артикули. Ако се добави вече съществуващ артикул
в поръчката, то само количеството на дадения артикул в поръчката трябва да се
увеличи.

Магазин
-------
В електронния магазин се съхранява информация за потребителите на магазина,
артикулите и направените поръчки.

Да се напишат следните функционалности за магазина:
  * `void add_user(User const& user)` - добавяне на потребител в магазина.
  * `void add_item(Item const& item)` - зареждане на артикул в магазина. Ако
  артикулът вече съществува в магазина, то само се увеличава неговата наличност.
  * `void create_order(Order const& order)` - създаване на поръчка. При
  създаване на поръчка се намалява наличността в магазина на всеки артикул в
  поръчката спрямо поръчаното количество.
  * `std::pair<double, unsigned int> accept_order(unsigned int order_id)` -
  приемане на поръчка с идентификационен номер `order_id`. При приемане на
  поръчката се променя нейният статус на "Приета от магазина". Методът връща
  наредена двойка (`std::pair`) от крайната стойност на поръчката (сумата от
  цените на артикулите в поръчката) и дните, след които ще бъде доставена
  поръчката (максиманият брой дни за доставка на артикул от поръчката).
  * void `void send_order(unsigned int order_id)` - изпращане на поръчка с
  идентификационен номер `order_id`. При изпращане на поръчка се променя нейният
  статус на "Изпратена".
  * `колекция<Order const&> get_orders_by_user(unsigned int user_id) const` -
  връща всики направени поръчки от потребител с идентификационен номер
  `user_id`.
  * `колекция<Item const&> get_items_by_supplier(Supplier const& supplier) const` -
  връща всики доставяни артикули от даден доставчик.

Обработка на грешки
-------------------
Да се хвърлят изключения при:
  * добавяне на потребител с вече съществуващ идентификационен номер в магазина
  * създаване на поръчка с вече съществуващ идентификационен номер в магазина
  * създаване на поръчка за несъществуващ потребител
  * създаване на поръчка, съдържаща артикул с количество, което е по-голямо от
  наличността на артикула в магазина
  * приемане или изпращане на поръчка, която не съществува в магазина
  * приемане на поръчка, чийто статус не е "Нова"
  * изпращане на поръчка, чийто статус не е "Приета от магазина"
  * връщане на всички поръчки за потребител, който не съществува в магазина

Упътване
--------
`std::pair` е шаблон от стандартната библиотека, който представя наредена
двойка. Използваме го за да върнем две стойности от метода `accept_order`. Може
да прочетете повече за него и използването му
[тук](https://en.cppreference.com/w/cpp/utility/pair).

Бонус
-----
Използвайте енумерации (`enum` types) за типа на артикулите от категория
"Техника" и статуса на поръчката. Може да прочетете какво са и как се използват
`enum` типовете [тук](https://en.cppreference.com/w/cpp/language/enum).
